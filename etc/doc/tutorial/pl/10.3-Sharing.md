10.3 Udostępnianie

# Udostępnianie

W Sonic Pi chodzi przede wszystkim o udostępnianie i uczenie się 
od siebie nawzajem.

Gdy już nauczyłeś się w jaki sposób kodować muzykę, udostępnienie 
twojej kompozycji jest tak łatwe jak wysłanie wiadomości email, która 
będzie zawierać twój kod. Proszę abyś *dzielił* się swoim kodem z innymi, 
dzięki temu będą oni mogli *uczyć* się z twojej pracy a nawet używac 
kawałków twojej muzyki do tworzenia nowych *mash-up'ów*.

Jeśli nie jesteś pewien tego w jaki sposób możesz najlepiej dzielić się 
twoimi dokonaniami z innymi, to polecam Ci wrzucanie twojego kodu na 
stronę [GitHub](https://github.com) natomiast gotową muzykę na stronę 
[SoundCloud](https://soundcloud.com). W ten sposób bardzo łatwo uda 
Ci się zyskać znaczną publiczność. 

## Kod -> GitHub

[GitHub](https://github.com) to strona umożliwiająca dzielenie się 
i pracę nad kodem. Jest ona używana zarówno przez profesjonalnych 
programistów jak ich artystów w celu udostępniania i współpracy 
z kodem. Najprostszą metodą aby podzielić się nowym kawałkiem kodu 
(nawet tym niedokończonym) jest stworzenie [Gist'a](https://gist.github.com) 
[Gist](https://gist.github.com) to bardzo prosty sposób na przesłanie 
twojego kodu w bardzo prosty sposób, tak żeby inni mogli go zobaczyć, 
skopiować i dzielić się nim.

## Dźwięki -> SoundCloud

Innym bardzo ważnym sposobem na dzielenie się twoją pracą jest 
nagranie pliku audio i przesłanie go na stronę 
[SoundCloud](https://soundcloud.com). Gdy już wrzucisz tam swój 
kawałek, inni użytkownicy tej strony będą mogli komentować i rozmawiać 
o twoim dziele. Zalecam również zamieszczenie w opisie linku do 
[Gist'a](https://gist.github.com) zawierającego kod źródłowy tego utworu.

Aby nagrać twoją pracę wystarczy, że naciśniesz przycisk `Rec` znajdujący 
się w panelu z przyciskami a nagrywanie rozpocznie się natychmiast. 
Naciśnij więc przycisk `Run` aby uruchomić twój kod jeśli przypadkiem 
jeszcze tego nie zrobiłeś. Kiedy skończysz nagranie, naciśnij ponownie 
migający przycisk `Rec` a zostaniesz poproszony o podanie nazwy pliku 
pod jaką ma zostać zapisane twoje nagranie. Zostanie ono zapisane 
jako plik WAV, który może być bardzo łatwo przeedytowany i skonwertowany 
do formatu MP3 przez jeden z wielu darmowych programów (spróbuj na przykład 
programu Audacity).

## Nadzieja

Zachęcam Cię abyś dzielił się swoją pracą i naprawdę wierzę w to, że 
wszyscy razem będziemy się uczyć od siebie nowych sztuczek i trików 
w Sonic Pi. Jestem bardzo podekscytowany tym co będziesz chciał mi 
pokazać.
